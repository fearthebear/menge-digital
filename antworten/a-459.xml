<formalpara xmlns="http://docbook.org/ns/docbook" xmlns:xi="http://www.w3.org/2001/XInclude" version="5.0">
	<title>459</title>
	<para>
		1) Romulus indignantes virgines Sabinas circumiit docuitque: Patrum id superbia esse factum, qui conubium finitimis negassent. Illas tamen in matrimonio, in societate fortunarum omnium civitatisque et, quo nihil carius generi humano esset, liberorum fore. Mollirent modo iras et, quibus fors corpora dedisset, darent animos. Saepe ex iniuria postea gratiam esse ortam eoque melioribus eas usuras viris, quod adnisurus pro se quisque esset, ut parentum patriaeque expleret desiderium.
		2) Legatus Helvetiorum ita cum Caesare egit: Si pacem populus Romanus cum ipsis vellet facere, in eam partem se ituros atque ibi futuros, ubi Caesar ipsos constituisset; sin bello persequi perseveraret, reminisceretur et veteris incommodi populi Romani et pristinae virtutis Helvetiorum. Quod improviso alteram partem adortus esset, cum ii, qui flumen trans· issent, suis auxilium ferre non possent, ne ob eam rem aut suae magno· pere virtuti tribueret aut ipsos despiceret. Se ita a patribus maioribus- que suis didicisse, ut magis virtute quam dolo contenderent aut insi- diis niterentur. Quare ne committeret, ut is locus, ubi constitissent, ex clade exercitus Romani nomen caperet aut memoriam proderet.
	</para>
</formalpara>
