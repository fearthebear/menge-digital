<formalpara xmlns="http://docbook.org/ns/docbook" xmlns:xi="http://www.w3.org/2001/XInclude" version="5.0">
	<title>460</title>
	<para>
		Regibus Roma expulsis Aequi et Volsci agrum Latinum ferro ignique populati ad urbis portas accesserunt. Unde postqoem inulti praedam prae se agentes domum proficisci coeperunt, T. Quinctius consul populo ad contionem convocato ita locutus est. · Etsi nullius criminis sibi con· scius esset, tamen cum summo pudore in contionem se prodisse. Nam timere se, ne posteris (memoriae) traderetur Aequos et Volscos quar- tum se consule ad moenia urbis armatos venisse. Eam se ignominiam si ei potissimum anno imminere scivisset, vel morte vel exilio vitatu- rum fuisseff Ignorare sese, utrum hostes se consulem an populum con- tempsissent. Si culpa m ipso esset, auferrent sibi imperium; sin in illis (sc. culpa esset), neminem illorum peccata punire posse: illos tantum eorum paeniteret. Neque vero hostes illorum ignaviam contempsisse nec sua virtute confisos esse. Nisi discordia intestina venenum illius urbis esset, futurum non fuisse, ut agri vastarentur. An quemquam dubitare, quin ipse hostes fugaturus fuerit, si plebs delectum fieri passa esset? Itaque cur inter se odisse perseverarent? Quem tandem finem discordiarum fore ? Ne taederet in posterum aut plebem patriciorum magistratuum aut tribuniciae potestatis patres. Quod si fecissent, et concordiam publicam reconciliatum iri et omnium rerum prosperitatem fore.
	</para>
</formalpara>
