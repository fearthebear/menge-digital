<formalpara xmlns="http://docbook.org/ns/docbook" xmlns:xi="http://www.w3.org/2001/XInclude" version="5.0">
	<title>390</title>
	<para>
		1) Licet invidia atque improbitas studio meo benevolentiaeque adversetur, tamen animo non deficiam et libere aperteque omnia crimina diluam. 2) Ut ager, quamvis fertilis sit, nisi colitur, fructuosus esse non potest, ita animus doctrinae expers fructus non feret. 3) Brutus, quamquam multis a Caesare beneficiis ornatus erat, tamen cum aliis multis coniu- ravit de interficiendo eo, quem tyrannum esse putaret. 4) Tyranni, quam· vis maynae sint eorum opes, timidi sunt. Avari indigent, quamvis divites sint. 5) Quamvis Themistocles iure laudetur citeturque Salamis clarissimae testis victoriae, tamen sapientia Solonis, qui primus constituit Areo- pagitas, non minus praeclara est habenda. 6) Vir strenuus atque acer nullis difficultatibus, quamvis magnae videantur esse, deterretur, quo- minus id, quod velit, exsequatur. 7) Apollonius Alabandeus, rhetor no- bilissimus, cum mercede doceret, tamen non concessit, ut ei, quos ora· tores evadere non posse iudicabat, operam apud se perderent. 8) Achilles gloriae tam avidus erat, ut domi manere nollet, quamquam certam mortem ad Troiam se manere ex matre sciebat. 9) Etsi in ipso itinere eram, tamen tantum temporis surripiendum putavi, ut litteras ad te darem, ne ingratum me esse tuique immemorem putares.
	</para>
</formalpara>
